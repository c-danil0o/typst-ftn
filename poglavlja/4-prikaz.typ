= Приказ имплементираног система
<prikaz>

Након детаљног описа архитектуре и техничке имплементације, у овом поглављу биће представљен визуелни и функционални приказ готовог софтверског решења GymMan.
Циљ је да се кроз серију снимака екрана (енгл. _screenshots_) и пратећих описа демонстрирају кључне функционалности система и прикаже корисничко искуство из перспективе различитих улога:
администратора, радника и члана теретане.

Поглавље је структурирано тако да прати логичан ток коришћења апликације, почевши од аутентификације, преко основних операција управљања, па све до приказа мобилне апликације и пратећих веб сервиса.
Овај визуелни преглед служи као доказ успешне реализације претходно дефинисаних функционалних захтева и као илустрација финалног производа. Снимци екрана биће приказани са светлом темом апликације
и одговарајућим нивоом увеличања због боље видљивости детаља на штампаном издању рада.

== Десктоп апликација: Интерфејс за управљање

Десктоп апликација представља централни алат за управљање фитнес центром. Њен кориснички интерфејс је дизајниран да буде интуитиван, брз и прилагођен свакодневним операцијама.

=== Пријава и главни екран

Приликом покретања апликације, корисника дочекује екран за пријаву (слика @fig:prijava). Радници уносе своје корисничко име и лозинку, који се локално верификују коришћењем сигурносног Argon2 хеш алгоритма.

#figure([#box(width: auto, image("../slike/login_page.png"));],
    caption: [Екран за пријаву у десктоп апликацију]
  )<fig:prijava>


Након успешне пријаве, отвара се главни екран апликације, који је уједно и контролна табла скенера (слика @fig:glavni-ekran). Овај екран је оптимизован за брзу обраду долазака чланова.
У горњем делу се налази поље за унос броја картице, док се у доњем делу приказује листа последњих евидентираних улазака, са јасним визуелним индикаторима за одобрен или одбијен приступ.
Са леве стране се налази главни навигациони мени који омогућава приступ осталим модулима система.
Интерфејс је подешен да аутоматски фокусира унос на поље за скенирање, омогућавајући радницима да брзо и ефикасно обрађују доласке чланова без додатних корака при употреби уређаја за скенирање бар-кода.

#figure([#box(width: auto, image("../slike/scanner.png"));],
    caption: [Главни екран за скенирање чланских картица]
  )<fig:glavni-ekran>

При скенирању бар-кода, систем тренутно проверава валидност чланарине и аутоматски евидентира улазак у базу података. Уколико је чланарина активна, приступ је одобрен и на екрану се приказује порука са именом члана (слика @fig:skener). У супротном, приступ се одбија уз одговарајућу обавештење.

#figure(
    grid(
        columns: (1fr, 1fr),
        gutter: 12pt,
        image("../slike/scan_window.png", width: 95%),
        image("../slike/scan_window2.png", width: 95%),
    ),
    caption: [Примери екрана скенера за одобрен и одбијен приступ члану]
)<fig:skener>

=== Управљање члановима

Модул за управљање члановима омогућава комплетну евиденцију свих клијената. Главни приказ је табела са листом свих чланова, која подржава претрагу, сортирање и пагинацију (слика @fig:lista-clanova).
Ово омогућава радницима да брзо пронађу одређеног члана.

#figure([#box(width: auto, image("../slike/member_list.png"));],
    caption: [Листа чланова са опцијама за претрагу и филтрирање]
  )<fig:lista-clanova>

Кликом на дугме "Додај" отвара се форма за регистрацију новог члана (слика @fig:dodaj-clana), где се уносе сви потребни подаци. Форма укључује валидацију у реалном времену како би се спречио унос
неисправних података. Након уписа у базу, систем нуди опцију за додавање чланарине новокреираном члану (слика @fig:nova-clanarina).
#grid(
    columns: (1fr, 1fr),
    align: (bottom, bottom),
    gutter: 12pt,
    block[
      #figure(
        image("../slike/member_new.png", width: 90%),
          caption: [Форма за додавање новог члана у систем]
      )<fig:dodaj-clana>
    ],
    block[
      #figure(
        image("../slike/assign_membership.png", width: 90%),
          caption: [Форма за додавање чланарине новом члану]
      )<fig:nova-clanarina>
    ]
)
Такође, систем нуди могућност продужења постојећих чланарина (слика @fig:produzi-clanarinu).

#grid(
    columns: (1fr, 1fr),
    align: (center, bottom),
    gutter: 12pt,
    block[
      #figure(
        image("../slike/new_membership.png", width: 90%),
          caption: [Форма за додавање новог типа чланарине]
      )<fig:dodaj-tip-clanarine>
    ],
    block[
      #figure(
        image("../slike/extend_membership.png", width: 90%),
          caption: [Форма за продужење постојеће чланарине]
      )<fig:produzi-clanarinu>
    ]
)

=== Управљање чланаринама

Систем омогућава креирање различитих типова чланарина (слика @fig:dodaj-tip-clanarine). Администратор може дефинисати назив, цену, трајање, број посета и временска ограничења за сваки тип чланарине.

На слици @fig:lista-clanarina приказана је табела са листом свих дефинисаних типова чланарина. Табела подржава претрагу што олакшава проналажење одређеног типа чланарине.

#figure([#box(width: auto, image("../slike/membership_list.png"));],
    caption: [Листа типова чланарина са опцијама за претрагу]
  )<fig:lista-clanarina>

#figure([#box(width: auto, image("../slike/member_overview.png"));],
    caption: [Приказ детаља о члану и управљање његовим чланаринама.]
  )<fig:detalji-clana>

Додела и преглед чланарина врши се на страници са детаљима о члану (слика @fig:detalji-clana).
Систем јасно визуелно одваја активну чланарину од оних које су истекле или су на чекању.
Овде радник може додати нову чланарину, прегледати историју претходних чланарина и видети тренутно активан статус. Такође, може
продужити или суспендовати тренутну чланарину. Овај поглед пружа опцију за слање позива за креирање налога мобилне апликације.

=== Аналитика и извештавање

Модул за аналитику пружа визуелни увид у кључне метрике пословања. Коришћењем интерактивних графикона, администратори могу пратити трендове и доносити информисане одлуке. На слици @fig:analitika приказана је
контролна табла са четири кључна графикона: дистрибуција прихода по типу чланарине, укупне посете по данима и сатима, број активних чланова током времена и дистрибуција типова чланарина.

#figure([#box(width: auto, image("../slike/analytics.png"));],
    caption: [Контролна табла за аналитику са кључним метрикама пословања]
  )<fig:analitika>

=== Подешавања и синхронизација

У делу за подешавања (слика @fig:podesavanja), корисник може да конфигурише параметре апликације, као што су језик, тема (светла/тамна) и подешавања за _online_ режим. Овде се уноси URL за резервне копије,
као и URL и кључ за Supabase, чиме се активира синхронизација података. Такође, омогућено је и ручно покретање процеса прављења резервне копије, као и преписивање свих података на удаљену базу.


#figure(
    grid(
        columns: (1fr, 1fr),
        gutter: 12pt,
        image("../slike/settings1.png", width: 95%),
        image("../slike/settings2.png", width: 95%),
    ),
    caption: [Екран за подешавањe апликације]
)<fig:podesavanja>

== Ажурирање десктоп апликације

Интерфејс за ажурирање апликације је интегрисан у саму десктоп апликацију (слика @fig:azuriranje). Када је доступна нова верзија, корисник може врло лако да покрене процес надоградње.

#figure([#box(width: auto, image("../slike/update.png", width: 60%));],
    caption: [Екран за ажурирање десктоп апликације]
  )<fig:azuriranje>

== Процес активације и коришћења мобилне апликације

Процес активације за чланове је дизајниран да буде једноставан и сигуран.

=== Позив и постављање лозинке

Након што администратор пошаље позив, члан добија е-поруку са линком (слика @fig:pozivni-mejl). Кликом на линк, отвара се веб страница за постављање лозинке (слика @fig:set-password-page). Ова страница омогућава кориснику да безбедно креира лозинку за свој налог. Након успешног постављања, кориснику се нуди линк за преузимање мобилне апликације.

#figure([#box(width: auto, image("../slike/invite_email.png", width: 80%));],
    caption: [Позивни мејл за новог члана]
  )<fig:pozivni-mejl>

#figure([#box(width: auto, image("../slike/password_page.png"));],
    caption: [Веб страница за постављање лозинке новог члана]
  )<fig:set-password-page>

=== Мобилна апликација: Пријава и главни екран

Након преузимања апликације, члан се пријављује користећи своју е-пошту и лозинку коју је управо поставио (слика @fig:mobile-login).

Главни екран мобилне апликације је подељен на два таба. Први таб, "Картица", приказује персонализовану поруку добродошлице и велики, јасно видљив бар-код (слика @fig:mobile-barcode).
Овај бар-код члан може скенирати на улазу у теретану уместо физичке картице.

Други таб, "Чланарина", пружа детаљан преглед тренутног статуса чланарине, укључујући датум почетка и истека, као и број преосталих посета (слика @fig:mobile-membership).
Подаци су представљени на јасан и прегледан начин, омогућавајући члану да у сваком тренутку има увид у свој статус.

#grid(
    columns: (1fr, 1fr, 1fr),
    align: (top, top, top),
    gutter: 12pt,
    block[
      #figure(
        image("../slike/mobile_login.png", width: 90%),
          caption: [Екран за пријаву у мобилну апликацију]
      )<fig:mobile-login>
    ],
    block[
      #figure(
        image("../slike/mobile_card.png", width: 90%),
          caption: [Екран са бар-кодом у мобилној апликацији]
      )<fig:mobile-barcode>
    ],
    block[
      #figure(
        image("../slike/mobile_membership.png", width: 90%),
          caption: [Екран са детаљима чланарине у мобилној апликацији]
      )<fig:mobile-membership>
    ]
)
